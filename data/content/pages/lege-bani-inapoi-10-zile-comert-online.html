<p>Mi-a atras atentia articolul '<a href="http://legi-internet.ro/blogs/index.php?title=cumparati_ceva_online_in_10_zile_puteti&amp;more=1&amp;c=1&amp;tb=1&amp;pb=1">Cumparati ceva online? In 10 zile puteti sa-l trimiteti si va primiti banii   inapoi!</a>' scris pe site-ul <a href="http://legi-internet.ro/blogs/">Legi-Internet.ro</a> . Ca angajat al unei societati ce are ca obiect de activitate prioritar comertul online, este normal sa-mi atraga atentia. Si aici ma refer la faptul ca am parcurs <a href="http://www.mcti.ro/848.html">Legea nr. 365 / 2002</a> (<a href="http://www.mcti.ro/img/uploads/legislatie/in%20vigoare/2002%20LEGE%20nr365%20comert%20electronic.doc">format DOC</a>) privind comertul electronic, si am incercat sa aplic tot ce am vazut acolo la site-urile cu profil e-commerce pe care le-am facut.</p>

<p>Ceea ce nu stiam este insa ca in 2000 a existat o ordonanta <a href="http://www.legi-internet.ro/index.php?id=59">nr.130/2000</a> privind contractele efectuate de la distanta, care la vremea aceea (atentie, inainte de legea comertului electronic) care spune printre altele ca:</p> <p>[...]<br />   Art. 4 pct. b.) <br /> conditiile si modalitatile de exercitare a dreptului de denuntare unilaterala,   pentru cazurile prevazute in prezenta ordonanta, sub forma clauzei urmatoare:   &quot;<em>Consumatorul are dreptul sa notifice in scris comerciantului ca renunta la   cumparare, fara penalitati si fara invocarea unui motiv, in termen de <strong>10 zile   lucratoare</strong> de la primirea produsului sau, in cazul prestarilor de servicii, de   la incheierea contractului</em>&quot;, redactata cu caractere ingrosate. In cazul omiterii   acestei clauze, produsul sau serviciul este considerat livrat fara cerere de   comanda din partea consumatorului, conform prevederilor art. 14;<br /> [...]<br />   &quot;<em>Dispozitiile prezentei ordonante <u>nu se aplica:</u> <br />   </em>[...]<em><br />   f) in cazul <strong>comertului electronic</strong>.</em>&quot;.<br /> [...]</p> <p>La vremea respectiva chiar daca nu o citisem nu influenta cu nimic ceea ce facusem pana atunci legat de comert electronic pt ca oricum textul cu returnarea bunurilor in 10 zile lucratoare nu se aplica comertului electronic.</p> <p>Mergand un pic mai departe, in 2003 se da o lege <a href="http://www.legi-internet.ro/index.php?id=61">51/2003</a> prin care se aproba ordonanta de mai sus. Punctul f.) ramane neschimbat.</p> <p>In zilele noastre, 4 mai 2006, se aproba <a href="http://www.mcti.ro/3035.html">legea 121</a> care modifica legea comertului electronic din 2002:</p> <p>[...]<br /> Art. 32: Abrogarea unor dispoziţii contrare <br />   <em><strong>Litera f)</strong> a articolului 6 din Ordonanţa Guvernului nr.   130/2000 privind regimul juridic al contractelor la distanţă <strong>se abrogă</strong>. </em><br /> [...]</p> <p>Avand in vedere ca sunt o persoana care de obicei sta departe de mediul juridic, mi-a luat ceva timp sa gasesc aceasta chichita (sunt uimit si de faptul cum se pot anula anumite dispozitii din alte legi, sub forma unui paragraf simplu, pe care un om obisnuit poate sa-l treaca cu vederea) noroc ca exista site-uri ca Legi-Internet.ro sa-ti confirme acest lucru.</p> <p>Totusi urmatoarele intrebari si nelamuriri raman sub semnul intrebarii pentru magazinele online din Romania:</p> <ol>   <li>Ce este scris mai sus confirma faptul ca un magazin online in Romania poate sa specifice pe factura/proforma/contract faptul ca, consumatorul poate sa returneze produsul in timp de 10 zile lucratoare de la primirea produsului fara nici o explicatie suplimentara din partea lui?</li>   <li>Daca nu este scris acest lucru pe factura/proforma/contract atunci el are dreptul sa returneze produsele fara nici o explicatie suplimentara in termen de 90 zile? (Ordonanta nr. 130/2000, CAPITOLUL II, Art. 7. (2))</li>   <li>In cazul returnarii produselor este adevarat ca cel ce se obliga sa plateasca plata ramburs este clientul? (tot Art. 7 (1))</li>   <li>Care sunt conditiile in care trebuie returnate produsele? De exemplu pentru un sistem pc ar fi normal ca sa se intoarca cu toate cutiile aferente placii de baza, procesorului, etc. Exista asemenea conditii in lege (ar trebui sa protejeze comerciantul)?</li>   <li>Daca comerciantul X doreste sa comercializeze online produse doar pentru persoane juridice si <em>anumite</em> persoane fizice - in ambele cazuri numai comenzi peste 1500 RON (mentionez ca toate aceste conditii sunt specificate pe site deci ar fi conforme cu legea - informeaza vizitatorul), exista vreun cadru legal prin care se poate renunta in scris, pe cale electronica, la comanda respectiva din partea comerciantului, chiar daca este mai mica sau mai mare de 1500 RON?</li> </ol> <p><strong>Opinie:</strong> legea trebuie sa protejeze si comerciantul. Luati urmatorul exemplu: Y achizitioneaza online un cooler in valoare de 8 RON (sau mai multe). Le utilizeaza 9 zile dupa care le trimite inapoi fara cutiile in care erau (ma refer la cele cu care vin de la producator). Avand in vedere ca pe factura se poate sa nu fie scris ceva gen &quot;cooler bulk&quot; sau &quot;cu cutie&quot; e clar ca este o problema. UPDATE aici: pe factura de obicei scrie &quot;<i>Produsele se vor returna in ambalajul in care au fost trimise</i>&quot;</p> <p>UPDATE#1: Comunicat de presa aparut azi 06 sept 2006 - <a href="http://www.comunicatedepresa.ro/index.php?comunicatid=MTc1NzE=">unii au actionat deja </a>conform legii.</p> <p>UPDATE #2: Raspuns pe blog legi-internet.ro: &quot;<i>Cred ca confundati unele aspecte. Acest act normativ se refera doar la   consumatori si nu la persoanele juridice care cumpara de la un magazin online.   Ca atare nu este nevoie de facturi pro-forma si alte chestiuni. - ca atare   punctul 1 nu are relevanta.  Oricum - nu interpretati contractul in sensul   strict de bucata de hirtie pe care ambele parti au semnat si stampilat , ci ca   acordul de vointa a 2 parti - <a href="http://legi-internet.ro/blogs/index.php?title=un_click_si_gata_contractul_2&amp;more=1&amp;c=1&amp;tb=1&amp;pb=1">Am   mai scris despre asta in alt articol. </a><br /> La punctul 2 - consumatorul   plateste DOAR chltuielile de rambursare.</i>&quot;</p> <p>UPDATE #3: Comunicat de presa 11 sept 2006 -<a href="http://www.comunicatedepresa.ro/index.php?comunicatid=MTc2OTM="> alte magazine</a> scriu despre cele &quot;10 zile&quot; in termeni si conditii</p>