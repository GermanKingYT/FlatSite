<p>Spre sfarsitul lunii iunie 2008 am luat o decizie importanta pentru  mine atat pe plan profesional cat si pe plan personal. Am decis sa ma  despart de echipa <a href="http://www.itpromo.ro/">VERASYS</a> pentru a ma muta definitiv in Bucuresti  si a  ma concentra in principal pe skill-urile mele de web developer.</p>  <p>Timp  de 4 ani (2004-2008) am trait cu intensitate maxima momente fericite  dar si clipe grele. Important este ca am ramas mereu o echipa strans  unita indiferent de problemele intampinate. Aceasta experienta,  impreuna cu cea dinainte, ce a durat 1 an si ceva - la<a href="http://www.stonet.ro/"> Stonet Computers</a>  intre 2002-2004 -&nbsp; m-au facut sa iubesc retailul IT&amp;C clasic si  online.</p> <p>Am fost activ la toate nivelurile, de la angajat  entry-level de suport pentru departamente, pana la management si factor  de decizie important, si mi-a placut enorm. Mi-a placut sa fiu atent la  toate detaliile, chiar si cele care normal nu ar fi trebuit sa ma  intereseze direct, mi-a placut sa lucrez cu multa pasiune.</p>  <p>Retailul  pentru mine a fost si ramane un capitol foarte complex, pe care il voi  studia in continuare (sper sa lansez cat de curand studiul despre piata  de retail IT&amp;C din Romania).</p>  <p>Ca sa fac o paranteza aici,  cred ca este nevoie de multa experienta practica si multa determinare  (automotivare) pentru a face fata &quot;crizelor&quot; ce apar intr-un an de  munca. In primii ani de fapt dai pieptul cu mai multe frustrari decat  de reusite si succese. Cred ca unei firme de retail IT&amp;C ii trebuie  minim 5 ani pe piata pentru a deveni cu adevarat profitabila, sau mai  bine zis pentru a invata cum sa fie profitabila. <br /> In acest timp au  loc transformari formidabile de maturizare ale companiei pe plan  interior si exterior: vor pleca angajati, vor veni valori noi in  companie, vor exista diferite pierderi (furturi materiale si de  informatii), certificari noi, premii si recunoasteri pe plan extern,  strandardizari si proceduri de lucru, organigrame, sedinte, si iar  sedinte, meeting-uri, decizii critice si strategii de dezvoltare.</p>  <p>Pentru  a-mi continua drumul de a lucra pentru oameni deosebiti si de a fi un  suport (moral si tehnic) pentru departamentele de vanzari am aplicat la  GeCAD, companie la care m-am angajat in luna iulie a anului 2008. Mai  precis pe 4 iulie 2008, o zi fericita pentru mine dar - coincidenta sau  nu - fericita si pentru VERASYS si pentru GeCAD ePayment deopotriva,  ambele serband 5 respectiv 4 ani de la infiintare.</p>  <p>Acum lucrez  pentru <a href="http://www.avangate.com/">Avangate</a> (Electronic Software Distribution) si <a href="http://www.epayment.ro/">ePayment</a> (plati  online in Romania pentru persoane juridice) si ma simt excelent pentru  ca fac parte dintr-o echipa mare foarte competenta si, asa cum stiam  deja, foarte ambitioasa si business oriented. In noiembrie 2008 am fost numit angajatul lunii (de fapt toti colegii sunt), lucru ce ma  motiveaza enorm. &lt;- insert geekish grin.<br /> A fost un soc  pentru mine trecerea de la o firma de tip SMB la cea de tip  multi-nationala, insa un soc atenuat pe deplin de comunicarea pe care  am avut-o si o am cu oamenii intalniti aici.</p>  <p>In 2009 mi-am propus sa depasesc toate obiectivele profesionale trasate  de companie si sa relansez public studiile despre piata de retail IT si  turism din Romania.</p>