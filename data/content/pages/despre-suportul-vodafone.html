<ol>
<li>Intro</li>
<li><a href="#s1">Vodafone si "Redirect loop of death"</a></li>
<li><a href="#s2">Vodafone si "Suportul de clienti euforic, solutii zero."</a></li>
<li><a href="#s3">Bonus</a></li>
</ol>

<p>Am apelat de cateva ori la <b>suportul Vodafone.ro</b> prin email si am primit niste raspunsuri care <b>m-au lasat masca</b>. Este stiut ca majoritatea problemelor intr-un callcenter sau departament de suport, spuneti-i cum vreti, se rezolva pe baza unor template-uri. Practic problemele clientilor se repeta ... dar nu tot timpul.</p>

<p>Daca nu citesti cu atentie email-ul unui client poti sa-i dai un raspuns penibil, generand frustrare, nervi si te poate arunca in ridicol. Atat pe tine ca angajat cat si compania in numele careia ai raspuns. In cazul de fata <b>Vodafone Romania S.A.</b> Ia sa vedem despre ce este vorba.</p>

<p>Dar mai intai o mica precizare: nu sunt un client sofisticat, folosesc un telefon Nokia si am un abonament minim cu cel mai mic pachet de Internet. Singura valoare pe care am adus-o Vodafone-ului este ca am convins toata familia sa renunte la Cosmote si sa-si ia telefoane si abonamente la Vodafone.</p>

<p><a name="s1"></a><b>Situatia #1: <em>"Redirect loop of death."</em></b></p>

<code type="text">
Sent: 07/06/2011
To: consumer.data_ro@vodafone.com
Subject: Formular Suport Online

Selecteaza tipul solicitarii: Internet si email

Descrie solicitarea cu cat mai multe detalii:
Incerc sa fac click pe 'Acces cont client' dupa ce m-am autentificat cu userul
serban.ghita si imi scrie mesajul:
---------------
Autentificarea nu a reusit.
Va rugam sa contactati Departamentul de Relatii cu Clientii.
---------------
Vreau sa imi activez extra optiunea de 50 mb pe mobil in loc de cea de 250 mb.
De asemenea vreau sa platesc factura online si imi spune ca serviciul
este indisponibil.
Pls fix. Multumesc!
</code>

<p><b>Primul raspuns Vodafone.ro la Situatia #1</b></p>
<p style="background:red;color:white;">Sunt redirectionat catre "departamentul implicat". Pare ok.</p>

<code type="text">
From: Echipa VODAFONE <persoane.fizice_ro@vodafone.com>
Date: 2011/6/7
Subject: Re: Formular Suport Online

Domnule Ghita,

Va confirmam primirea si parcurgerea cu atentie a solicitarii pe care ne-ati
adresat-o, in legatura cu erorile din contul de MyVodafone si va informam
ca am redirectionat mesajul catre departamentul implicat, urmand sa fiti
contactat in termen de maxim 5 zile.

Va multumesc si va doresc o zi frumoasa !

N. M.
Reprezentant Relatii cu Clientii
Vodafone Romania
</code>

<p><b>Al doilea raspuns Vodafone.ro la Situatia #1</b></p>
<p style="background:red;color:white;">Raspunsul redirectionat din nou catre "departamentul implicat". De asemenea in cazul "unei viitoare colaborari" voi fi contactat. Eu sunt deja client Vodafone.ro WTF?</p>

<code type="text">
From: Echipa VODAFONE <persoane.fizice_ro@vodafone.com>
Date: 2011/6/15
Subject: Re: FW: Formular Suport Online

Domnule Serban,

Va confirmam primirea si parcurgerea cu atentie a solicitarii pe care ne-ati
adresat-o, in legatura cu contul MyVodafone si va informam ca am redirectionat
mesajul catre departamentul implicat. In cazul unei viitoare colaborari,
va vom contacta pentru a va oferi un raspuns la aceasta solicitare.

Cu stima,
T. P.
Reprezentant Relatii cu Clientii
Vodafone Romania
</code>

<p><b>Raspunsul meu la Situatia #1</b></p>

<code type="text">
Buna ziua,

In primul rand este domnul Ghita, in al doilea rand despre ce colaborare vorbim?
Eu sunt DEJA client Vodafone si solicit asistenta Dvs. pentru a intreprinde
cateva actiuni de baza pe site. Spre exemplu: plata facturii online, accesul la
setarile de extraoptiuni, acces la facturi, etc.

Poezia asta cu "va informam ca am redirectionat mesajul" am mai auzit-o
intr-un mail anterior.

Rog solutionare. Multumesc!
</code>

<p style="background:red;color:white;">Am fost sunat de catre Vodafone si am lamurit situatia prin telefon.</p>

<p><a name="s2"></a><b>Situatia #2: <em>"Suport clienti euforic, solutii zero."</em></b></p>

<code type="text">
From: serbanghita@gmail.com
Sent: Monday, November 19, 2012 2:20:37 PM
To: magazin.online_ro@vodafone.com
Subject: plata cu cardul nu merge

Nu pot plati cu cardul Visa Electron de la ING prin MobilPay. Este prima oara
cand am problema asta, am fonduri pe card:
"Tranzactia nu a fost efectuata
Nu s-a putut stabili conexiunea cu banca emitenta a cardului.
Va rugam incercati mai tarziu."

Am incercat de mai multe ori, cu 3d secure si fara 3d secure.
</code>

<p><b>Primul raspuns Vodafone.ro la Situatia #2</b></p>
<p style="background:red;color:white;">Trebuie sa iau legatura cu Netopia. Se pare ca este problema MEA ca nu merge plata online pe site-ul LOR. De ce mi-as pierde timpul sa ma duelez cu Netopia?</p>

<code type="text">
From: Echipa VODAFONE <persoane.fizice_ro@vodafone.com>
Date: 2012/11/20
Subject: Re: plata cu cardul nu merge
To: serbanghita@gmail.com

Domnule Ghita,

Va multumesc pentru increderea si timpul pe care le-ati acordat pentru a
adresa acest mesaj.

Referitor la solicitarea dumneavoastra va informez ca pentru aceste situatii
este necesar sa luati legatura cu Netopia la numarul de contact +40 215 277 727
(L-V in intervalul 10-18) sau pe adresa de mail contact@mobilpay.ro .

Pentru orice alta informatie mai doriti sa aflati, este suficient sa ne
scrieti si noi va vom raspunde in cel mai scurt timp.

O zi frumoasa!

M. P.
Reprezentant Relatii cu Clientii
Vodafone Romania
</code>

<p><b>Raspunsul meu la Situatia #2</b></p>
<p style="background:red;color:white;">Intre timp au mai aparut niste erori pe site.</p>

<code type="text">
From: Serban Ghita <serbanghita@gmail.com>
Date: 2012/11/29
Subject: Re: plata cu cardul nu merge
To: Echipa VODAFONE <persoane.fizice_ro@vodafone.com>

Buna ziua,

Nu am luat legatura cu MobilPay pentru ca nu am timp. E problema Dvs.

In schimb incerc sa-mi schimb datele personale si nu reusesc.
Ma autentific cu userul 'serban.ghita' intru pe
https://www.vodafone.ro/myvodafone/factura-si-servicii/idm/spe/user/customUpdateProfile1.do?cid=int_UA_password
si primesc 'Invalid path /idm/spe/user/customUpdateProfile1 was requested'

Rog fix. Multumesc!
</code>

<p><b>Al doilea raspuns Vodafone.ro la Situatia #2</b></p>
<p style="background:red;color:white;">Raspunsul contine un copy-paste din cel anterior, fara a se specifica ceva legat de problema aparuta pe site-ul vodafone.ro. "Ma bucur ca mi-ati oferit posibilitatea de a va asista in rezolvarea ...". SAY WHAT?</p>

<code type="text">
---------- Forwarded message ----------
From: Echipa VODAFONE <persoane.fizice_ro@vodafone.com>
Date: 2012/11/30
Subject: Re: plata cu cardul nu merge
To: serbanghita@gmail.com

Domnule Ghita,

Va multumim pentru increderea si timpul pe care le-ati acordat pentru a ne
adresa acest mesaj.

Referitor la solicitarea dumneavoastra va informez ca asa cum v-a recomandat
si colega mea in e-mail-ul trimis anterior este necesar sa luati legatura cu
Netopia la numarul de contact +40 215 277 727 (L-V in intervalul 10-18) sau
pe adresa de mail contact@mobilpay.ro .

Ma bucur ca mi-ati oferit posibilitatea de a va asista in rezolvarea acestei
solicitari si va doresc o zi frumoasa in continuare!

Va stam la dispozitie in continuare pentru orice solicitare legata de
serviciile noastre.

Cu stima,
L. L.
Reprezentant Relatii cu Clientii
Vodafone Romania
</code>

<p>Am cedat psihic si am scris acest articol.</p>
<img src="http://ghita.org/sites/default/files/articles_imgs/Twitter.png" border="0">

<p><a name="s3"></a><b>BONUS</b></p>

<p>Sunt sunat de pe numarul <b>0372.022.222</b> - numarul de suport Vodafone Romania:</p>

<code type="html">
[raspund, intra melodie de call-center]
[voce de femeie]
Vodafone: Alooo, buna ziua domnule Ghita!!! Ce mai faceti?
Eu: Alo, aaa ... buna ziua
... beep beep beep ...
[imi inchide telefonul in nas]
</code>

<p style="background:red;color:white;">Clar doamna de la Vodafone.ro a incurcat clientul pentru ca atunci cand m-am uitat in cont pe site, practic eu nu imi platisem factura de vreo 10 zile si ar fi trebuit sa ma sune sa imi aminteasca sa o fac. Am fost sunat peste cateva ore, mai pe seara, de data aceasta pe un ton diferit confirmandu-mi ca nu mi-am platit factura.</p>

<p>Toate mesajele de mai sus sunt verificabile, am anonimizat numele angajatilor pentru ca este irelevant. Problema semnalata este una de fond nu de forma.</p>