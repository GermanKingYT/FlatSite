<p>Anul acesta iT PROMO (www.itpromo.ro) nu participa la Internetics 2007. Multumim pentru invitatie.</p>  <p>Anul trecut, eu am insistat in fata conducerii sa participam la festival, motivatia era mai mult de dragul competitiei, deoarece am fost si sunt un dezvoltator de aplicatii web si sunt pasionat de asta. Competitia fie ea corecta sau &quot;aranjata&quot; ma motiveaza pentru viitor, si imi da posibilitatea de receptionare de feedback din partea persoanelor din exterior. Internetics 2006 a dezamagit - si nu este numai opinia mea - prin toate aspectele: jurizare, transparenta rezultatelor, categorii fara castigatori, etc.</p> <p>La vremea respectiva am inscris site-ul iT PROMO la sectiunea Comert Electronic (WebSpace). S-au inscris mai multe site-uri cunoscute, altele castigasera in trecut, deci era clar ca exista ceva competitie.<br /> Au fost nominalizate aici: AvocatNet, Altex si Flamingo (puneti .ro in coada si obtineti site-urile). Nu au existat castigatori.</p> <p>Pe langa faptul ca o consider o jignire suprema modalitatea de jurizare si de acordare a premiilor, si faptul ca nu a existat nici un castigator, vreau sa analizam un pic cele 3 site-uri nominalizate:</p> <ul>   <li>AvocatNet - un portal care de fapt nu e un magazin online (nu am de comentat nimic la grafica sau functionalitate). Acest site a participat la mai multe sectiuni.</li>   <li>Altex - un site ok, dar nefunctional fara JavaScript</li>   <li>Flamingo - un site intrat in &quot;febra&quot; web 2.0, dar cu continut eronat, categoriile nu returnau produse, se incarca extrem de greu</li> </ul> <p>Nu s-a pus deloc problema:</p> <ul>   <li>validarii codului HTML conform standardelor (mie mi-a murit Tidy-ul cand am incercat sa validez o pagina pe flamingo.ro)</li>   <li>validarii codului CSS</li>   <li>validitatea cross-browser</li>   <li>cum se vede site-ul pe diferite rezolutii</li>   <li>cum se vede si cum se navigheaza pe site fara JavaScript si fara Flash</li> </ul> <p>Am urmarit anumite IP-uri ale juratilor, putini dintre ei au intrat pe site-urile pe care trebuiau sa le jurizeze, nici macar nu si-au facut conturi de test (un site de comert electronic nu se rezuma numai la browsing, mai e si partea de login, comanda online, etc). Juratii (cum am spus-o si pe vechiul forum Internetics) nu aveau tangenta cu realitatile web-ului sau internetului. Faptul ca esti CEO intr-o firma nu iti garanteaza ca stii sa punctezi sau sa depunctezi un site web, ce sa mai zic de aprecierea codului sau a scripturilor. Intr-o pozitie de conducere nici nu ai timp de jurizari (sa jurizezi 30-50 site-uri iti ia mult zile, si &quot;time is money&quot; pentru orice CEO).</p> <p>Mai grav este ca in urma feedback-ului dat nu s-a realizat nici o imbunatatire. Anul 2007 aduce un Internetics din care fac parte persoane afiliate Altex si AvocatNet (faceti voi legatura).</p> <p>Va dau cateva motive pentru care eu personal nu as participa cu vreun site la acest festival:</p> <ul>   <li>faptul ca s-au aflat juratii inainte de termen</li>   <li>faptul ca poti afla oricand participantii sau cei ce sunt in curs de participare (prin cateva click-uri bine puse pe site-ul lor actual)</li>   <li>faptul ca se neglijeaza aspectul si credibilitatea site-ului si implicit a festivalului</li>   <li>faptul ca se scot in evidenta (vezi juriul) persoane care nu au cunostinte tehnice in domeniile web design ci ocupa mai mult functii de management</li>   <li>nu exista un punctaj public (prin care sa vezi modul in care ai fost departajat)</li>   <li>festivalul se axeaza din ce in ce mai mult pe marketing direct (promovarea clientilor agentiilor)</li>   <li>festivalul invita blogurile in competitie. Ce poti sa jurizezi la bloguri 98% concepute prin scripturi?</li>   <li>existenta in juriu a diferitor persoane care reprezinta societati ce au interes comun (exista cercuri de interese)</li>   <li>faptul ca au fost mereu vulnerabili, interfata de administrare putea fi accesata de catre persoane neautorizate (parola de la aceasta interfata in anii 2005-2006 inclusiv era compusa din 6 caractere, 3 litere + 3 cifre si incepea cu litera &quot;i&quot;)</li> </ul> <p>Imi pare rau ca acest festival ce trebuia sa reprezinte crema web designerilor din Romania (si sa-i promoveze) s-a transformat intr-un &quot;festival&quot; al intereselor si marketingului. Daca Internetics isi asuma feedback-ul negativ primit pe forumul lor si de pe alte site-uri atunci lucrurile se vor schimba, daca nu atunci asteptam alte manifestari asemanatoare ce promit mai mult, dar mai presus de toate credibilitate!</p>