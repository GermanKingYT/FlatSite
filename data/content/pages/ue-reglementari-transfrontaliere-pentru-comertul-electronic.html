<p>Comisarul UE pentru Protectia Consumatorilor, <a href="http://www.government.bg/cgi-bin/e-cms/vis/vis.pl?s=001&amp;p=0152&amp;n=000004&amp;g">Meglena Kuneva</a> - mkuneva(AT)mfa(DOT)government(DOT)bg, a anuntat joi (08.02.2007) un plan de simplificare a reglementarilor transfrontaliere pentru comertul online, pentru a spori increderea consumatorilor si a stimula cresterea economica, transmite Reuters. Prin masurile propuse, Kuneva doreste ca <b>populatia din cele 27 de state comunitare sa poata face mai usor cumparaturi in strainatate</b>, in conditii mai bune de siguranta. &quot;Dorim ca un cumparator sa fie protejat in mod egal atunci cand cumpara un CD dintr-un magazin sau cand il descarca de pe iTune&quot;, a declarat Kuneva.</p> <p>Cheltuielile de consum reprezinta 58% din Produsul Intern Brut al UE, iar increderea consumatorilor reprezinta un factor major in alegerea locului si momentului in care cetatenii regiunilor mai bogate cumpara bunuri si servicii. Uniformizarea reglementarilor referitoare la achizitiile online ar putea incuraja oamenii sa cumpere din alt stat membru, a mai spus Kuneva. Reglementarile vizate se refera, printre altele, la pachetele de turism si vanzarile la distanta sau la domiciliu. Una dintre masuri ar putea fi crearea unui <b>sistem de etichetare pentru site-urile de retail</b>, <b>care sa indice probitatea acestora</b>, asa cum exista deja in Danemarca<sup>1</sup>, a explicat oficialul comunitar. &quot;Trebuie sa actionam urgent, lumea evolueaza rapid, iar Europa risca sa ramana in urma. in acest moment, consumatorii nu primesc un tratament corect in achizitiile online, iar regulile complexe impiedica aparitia de noi idei de afaceri&quot;, a aratat Kuneva. Asociatia comunitara de lobby BusinessEurope a apreciat propunerea de simplificare a regulilor, dar a avertizat ca orice schimbare trebuie facuta dupa o analiza a impactului.</p> <p>Organizatia BEUC a aratat ca orice modificare trebuie sa fie suficient de flexibila pentru a se adapta la viitoarele schimbari de pe piata. &quot;Ne intrebam daca aceste rezultate pot fi obtinute insistand pentru introducerea acelorasi reglementari in toate statele membre&quot;, a afirmat BEUC. Potrivit datelor UE, 26% din achizitiile de bunuri si servicii au avut loc in alte state membre decat in tara de origine, dar numai 6% prin intermediul Internetului. &quot;Problema este daca ne putem permite existenta a 27 de mini-piete online, negand dreptul consumatorului la alegere, sau accesul la oportunitate si preturi competitive&quot;, s-a intrebat comisarul UE. Kuneva vrea si <b>reformarea reglementarilor privind garantiile, refinantarea si timpul de asteptare in opt domenii, printre care servicii financiare, calatorii si vanzarile prin Internet sau telefon</b> <sup>2</sup>. Consumatorii si companiile au la dispozitie doua luni pentru a-si expune punctele de vedere, iar Kuneva va face recomandari la sfarsitul lunii martie. Modificarile trebuie sa fie aprobate de guvernele statelor membre si de Parlamentul European.</p> <p>1.) in 2004 Danemarca era cotata ca fiind prima tara din lume in domeniul e-commerce. In 2006 Danemarca <a href="http://www.oresundsregionen.org/3d0d0029">este inca in top</a> <br /> 2.) timpul de asteptare pentru receptionarea de catre client a diferitelor produse IT&amp;C nu poate fi stabilit, ar putea intra in conflict cu politicile unor corporatii gen CISCO sau HP</p>