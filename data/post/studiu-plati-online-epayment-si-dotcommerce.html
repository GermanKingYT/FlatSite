<p>Doresc sa pun in discutie un subiect care este interesant pentru orice persoana fizica sau juridica ce doreste sa-si deschida un magazin online. Acest subiect este credibilitatea integratorilor de solutii de plata online pentru magazinele online din Romania. Cine sunt, de ce sa alegem solutia lor, sunt de incredere, care sunt conditiile, etc.</p>

<p>Mentionez ca nu sunt in prezent clientul/partenerul nici unei societati ce intermediaza sau faciliteaza platile online dar am interactionat cu asemenea sisteme prin intermediul unor studii de caz cu privire la aspectele tehnice si de securitate fiind interesat de gasirea unor raspunsuri practice pe care oricine citeste acest articol sper sa le gaseasca utile. [UPDATE:  4 iulie 2008] Incepand cu aceasta data sunt angajat GECAD ePayment si ma ocup de site-urile companiei. Mai multe detalii despre mine puteti gasi pe <a href="http://www.linkedin.com/in/serbanghita">profilul meu de pe LinkedIn</a>). Acest articol <strong>nu mai este actualizat si intretinut din 2007</strong>, unele informatii s-ar putea sa nu mai fie de actualitate, spre exemplu listele cu clienti si magazine online.</p> <p><a rel="nofollow" href="http://dragosh.bloghost.ro/2006/04/16/reach-that-card-contest-2/">Un studiu</a> asemanator, insa axat pe aspecte legate de securitatea si siguranta serverelor se afla pe blog-ul lui Dragos Manac. Consider ca studiul este irelevant in legatura cu site-ul RomCard (www.romcard.ro), deoarece acesta este un site mai mult static gazduit pe serverele GTS. Oricum site-ul are un aspect vechi nu reflecta incredere fiind gazduit intr-un server virtual impreuna cu alte site-uri, nu este securizat (acest lucru conteaza mai putin deoarece el nu stocheaza informatii in nici o baza de date prin acest site).</p>  <p><strong>1.) DotCommerce </strong></p> <p>Accesand  site-ul DotCommerce <a rel="nofollow" href="http://www.dotcommerce.ro">http://www.dotcommerce.ro</a> gasim aici informatii despre societate,  adrese si informatii despre conducere:</p> <p>- firma are mai multe sedii in Romania: <em>Sediul Comercial si Management</em> si <em>Sediul Tehnic, Dezvoltare</em> ambele in Bucuresti.</p> <p>- datele societatii sunt: DOT COMMERCE IMPEX SRL ; 15963491; J40/16351/2003</p>  <p>- DotCommerce este operator de date personale inregistrat sub nr. 2557.</p> <p>- prima optiune pentru payment gateway în Romania</p> <p>- subsidiara a DotCommerce Ltd. Boston, la randul ei parte a grupului Dotspan Ventures. Dotspan are un <a rel="nofollow" href="http://www.dotspan.com">site vechi</a> si au fost gasite alte referinte despre ei.</p> <p>- DotCommerce Romania este MSP TPP (Member Service Provider - Third Party   Procesor) MasterCard International (sursa comunicat de presa si site) - [<span style="color: red;">UPDATE: 15 Ianuarie 2007</span>]  Mastercard nu publica online lista oficiala cu MSPs, insa anul trecut raspunsul oficial din partea mastercard.com este &quot;DotCommerce is not a registered ISO/TPP/DSE&quot;.</p> <p>- DotCommerce detine mai multe domenii: www.dotcommerce.ro, www.procesor.ro, www.dotcommerce.us, www.securizat.ro, www.shoppingcart.rom www.customer-service.ro, www.dotspan.ro. Domeniul www.dotcommerce.us arata o pagina pe care scrie &quot;under construction&quot;, iar daca se acceseaza dotcommerce.us va aparea o pagina old style (mai precis un  template oferit clientilor de catre anumiti hosteri) cu logoul &quot;DotCommerce Limited USA&quot;. Ideea este ca puteti fi un pic derutati daca o sa cautati pe Internet deoarece www.dotcommerce.com apartine unei <a rel="nofollow" href="http://www.dotcommerce.com/company.html">alte companii</a> (tot din Boston?) care se ocupa cu gazduire si web design.</p>  <p>- pe pagina <em>.ro</em> aflam ca Madalin Matica este directorul DotCommerce in Romania (el este si administrator al societatii), Michael Rossi este Presedinte DotCommerce LTD SUA, si se mai vehiculeaza niste nume pe pagina <em>.us</em> si anume: Anthony Rossi, Chris Lang, John Rigo. [<span style="color: red;">UPDATE: 3 Decembrie 2006</span>] Pe site-ul <a rel="nofollow" href="http://search.bbb.org/">Better Business Bureau</a> <strong>nu se regasesc</strong> DotCommerce Ltd. sau DotSpan Ltd.</p> <p>- Madalin Matica are si un <a rel="nofollow" href="http://blog.dotcommerce.ro/">blog</a> unde de obicei se gasesc ultimele noutati despre DotCommerce si alte chestiuni de ordin personal. Profilul dansului este public <a rel="nofollow" href="http://blog.dotcommerce.ro/about/">aici</a>.</p>  <p>- Madalin Matica a detinut  o firma numita S.C. Euro Mall Services SA cu care a incheiat in 2003 un contract cu Ministerul Culturii si Cultelor (la vremea aceea ministru era Razvan  Theodorescu) prin care se oferea sa creeze site-ul ministerului. Contractul in valoare de 1,282 miliarde lei a generat un mic scandal in presa (vezi Adevarul) si pe forumurile IT. Nu as fi precizat acest lucru, care pentru unii dintre noi nu are importanta, dar in 2004 contractul a fost preluat de catre DotCommerce SRL pe o suma apropiata. Din nou acest lucru a fost contestat pt ca site-ul era nefunctional.</p> <p>- Michael Rossi se pare ca a absolvit Northeastern University, Boston dupa <a rel="nofollow" href="http://en.wikipedia.org/wiki/Northeastern_University,_Boston">Wikipedia</a> , insa am remarcat o intamplare hilara. In seara zilei de 19 nov 06 in baza de date a Wikipedia apare o inregistrare pe numele Michael   A. Rossi, introdusa de catre un utilizator inregistrat, in care se afirma urmatoarele:</p>  <p style="font-style: italic;"><strong>[...]</strong> <strong>November 2006</strong> Dotcommerce Impex SRL has been closed due small amount   of customers. Mr. Madalin Matica, the manager of Dotcommerce Impex SRL said that   &quot;we are sorry for all our customers but our dreams cannot be accomplished in   Romania&quot;. More information can be found at <a rel="nofollow" href="http://dotcommerce.us/">http://dotcommerce.us</a></p>  <p>Citind ultimul paragraf mi-am dat seama ca poate fi vorba de un text ce a fost introdus pentru a dezinforma posibil de o persoana care nu are legatura cu aceasta societate. La cererea mea, textul a fost sters de pe Wikipedia.</p>  <p>- oferta DotCommerce pentru comercianti cuprinde 3 puncte ce trebuie indeplinite pentru a procesa carti de credit online:</p> <ol>   <li>taxa initializare - se plateste o singura data : 151 Euro+TVA</li>   <li>taxa de mentenanta - lunara: 5 Euro+TVA</li>   <li>comision de procesare - se calculeaza din valoarea cosului de cumparaturi : negociabil de la 5%</li> </ol> <ul>   <li>* se semneaza contract si se negociaza comisionul</li>  </ul> <p>- printre clientii DotCommerce se numara: <a rel="nofollow" href="http://www.certinvest.ro/">CertInvest SA</a>, NetBridge SA, <a rel="nofollow" href="http://www.eurovoice.ro/">EuroWeb Romania</a>, <a rel="nofollow" href="http://www.catavencu.ro/">Catavencu</a>, <a rel="nofollow" href="http://www.fungift.ro/">FunGift</a> . Client testimonials puteti gasi pe <a rel="nofollow" href="http://www.dotcommerce.ro/dotassure/Testimonials">aceasta pagina</a>.</p> <p><strong>2.) ePayment</strong></p> <p>ePayment International S.R.L. este o companie a grupului GECAD. Cred ca aceasta propozitie ar trebui sa spuna totul despre acest business. Pentru cei ce nu stiu, Microsoft <a rel="nofollow" href="http://www.microsoft.com/presspass/press/2003/jun03/06-10gecadpr.mspx">a achizitionat</a> tehnologia antivirus (RAV) de la GECAD.</p>  <p>- ePayment International S.R.L este divizia de procesare carduri online a grupului de firme GECAD</p> <p>- sediul societatii este Bulevardul Dimitrie POMPEI 10A ET. 2, COD: 020337 ; cod unic inregistrare: R16490162 ; nr inmatriculare: J40/9218/2004</p> <p>- administrator al acestei societati este Radu Dan Georgescu, informatii despre el puteti gasi in <a rel="nofollow" href="http://www.time.com/time/europe/specials/ff/trip5/ptw/index.html">Time Magazine</a> , sau in presa</p> <p>- R. Georgescu are acum o pozitie mai mult de antreprenor, din cele desprinse din <a rel="nofollow" href="http://www.dailybusiness.ro/radu-georgescu-moda-investitiilor-in-romania-mai-tine-2-ani_article-32.html">DailyBusiness</a> acesta nu se mai implica decat cu anumite sfaturi in activitatea firmelor, deci nu reprezinta un interes pt acest studiu</p> <p>- CIO ePayment este Carmen Sebe in urma fuzionarii ePayment cu Cvantage (furnizari de servicii call-center). <a rel="nofollow" href="http://www.finmedia.ro/conferences/speakeri//cv_lungi//Cristian_Badea.pdf">Cristian Badea   </a>trece de la CEO la CIO.</p>  <p>- site-ul societatii, unde puteti afla mai multe detalii despre oferta lor este <a rel="nofollow" href="http://www.epayment.ro">http://www.epayment.ro</a> . [<span style="color: red;">UPDATE: 3 Decembrie 2006</span>] Serviciile online au fost lansate in iulie 2004 conform <a rel="nofollow" href="http://www.avangate.com/news/press/release1.html">comunicatului de presa</a> de pe Avangate.com</p> <p>[<span style="color: red;">UPDATE: 09 Februarie 2007</span>] - ePayment procesează comenzi cu plata prin card bancar (VISA, MasterCard, Diners, JCB, AMEX), transfer bancar, plată la livrare, microplăţi (SMS si DTMF) şi BRD-Mobilis.</p> <p>- firma nu are anumite puncte de reper in oferta pentru comercianti, ci trebuie sa-i contactati printr-un <a rel="nofollow" href="http://www.epayment.ro/plata_online/formular-contact.php">formular online </a>, dupa care vi se raspunde conform cerintelor</p>  <p>- firma are un site <a rel="nofollow" href="http://www.cecumperiazi.ro">CeCumperiAzi.ro</a> ,  unde isi expune site-urile de comert electronic ce folosesc solutia ePayment. Chiar daca site-ul are deviza &quot;comert electronic pe intelesul tuturor&quot; pe site nu se observa decat magazine ce proceseaza prin ePayment.</p> <p>[<span style="color: red;">UPDATE: 3 Decembrie 2006</span>] - exista un addon pentru integrarea serviciilor ePayment in osCommerce numit '<a rel="nofollow" href="http://www.oscommerce.com/community/contributions,3035/category,all/search,epayment">ePayment Romania - Payment module for osCommerce</a>'</p> <p><strong>In incheiere - concluzii</strong></p> <p>- ambele societati dau comunicate si declaratii in presa ce sunt un pic exagerate, sau nu pot fi verificate: &quot;avem cota X% din piata&quot;, &quot;avem X sute de magazin ce proceseaza prin solutia noastra&quot;, &quot;am procesat X milioane dolari&quot;, &quot;piata de comert electronic din Romania este doar la X% din potential&quot;. De multe ori cifrele nu sunt relevante (nici nu pot fi usor verificabile), dar trebuie considerate ca niste metode de marketing pentru piata din Romania, care intr-adevar este la inceput in privinta comertului electronic</p> <p>- ambele societati au avut pierderi in 2005: DotCommerce <em>378912 RON</em> si ePayment  <em>182240 RON</em> <em>. </em>Acest lucru poate fi explicat si din prisma potentialelor investitii facute in infrastructura.</p>  <p>- ambele societati si-au inceput activitatea productiva in 2004</p> <p>- DotCommerce are o cifra de afaceri pe 2005 sub 1 miliard, iar ePayment sub 2 miliarde.</p> <p>- site-urile celor doi integratori nu sunt convingatoare (vezi ambele site-uri in Opera); [<span style="color: red;">UPDATE: 09 Februarie 2007</span>] - ePayment schimba site-ul intr-unul mult mai informativ si profesional.</p> <p>- ambele societati pot reprezenta o solutie pentru un magazin online: ePayment pentru afaceri ce proceseaza un volum mare online (Mid-Market, Enterprise), iar DotCommerce pare accesibil persoanelor fizice si juridice ce sunt la inceput de drum, sau au o afacere de tip small-business.</p> <p>In acest studiu au fost introduse numai date ce au fost verificate ca fiind valide din mai multe surse. Comentariile la acest articol au fost deactivate pentru a pastra relevanta si integritatea informatiilor. <br /> Referinte despre DotCommerce si ePayment: (comentariile de pe Internet despre cele doua firme integratoare de solutii de plati online nu s-au luat in calcul, majoritatea fiind subiective sau neverificabile):</p> <ul>   <li><a rel="nofollow" href="http://www.phpromania.net/forum/viewtopic.php?t=1686">http://www.phpromania.net/forum/viewtopic.php?t=1686</a> (epayment)</li>    <li><a rel="nofollow" href="http://www.phpromania.net/forum/viewtopic.php?t=1687">http://www.phpromania.net/forum/viewtopic.php?t=1687</a> (processor)</li>   <li><a rel="nofollow" href="http://forum.softpedia.com/index.php?showtopic=120476">http://forum.softpedia.com/index.php?showtopic=120476</a> (epayment vs processor)</li>   <li><a rel="nofollow" href="http://www.forum.nettissimo.ro/viewtopic.php?t=23">http://www.forum.nettissimo.ro/viewtopic.php?t=23</a> (procesare carduri .ro)</li>   <li><a rel="nofollow" href="http://forum.seopedia.ro/32-comert-electronic-e-commerce/">http://forum.seopedia.ro/32-comert-electronic-e-commerce/</a> (discutii despre ePayment, DotCommerce si altii)</li>  </ul>