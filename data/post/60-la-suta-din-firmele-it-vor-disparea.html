<p>Saptamana aceasta am primit o intrebare din partea Ziarului Financiar la care toata lumea asteapta raspunsuri cat mai detaliate, analize studii ale pietei. Intrebarea a fost &quot;<i>Cum comentati evolutia pietei de comert electronic IT&amp;C?</i>&quot;. <a href="http://www.zf.ro/articol_135870/verasys_isi_propune_afaceri_de_sase_milioane_de_euro.html">Raspunsul meu</a> a fost clasic &quot;<i>Comertul electronic este una dintre cele mai dinamice piete  din Romania, dovada fiind si numarul mare de magazine online IT&amp;C ce apar  in mod frecvent, dar au o durata scurta de functionare. Comertul electronic va  inregistra o crestere semnificativa de la an la an, pe masura ce piata  consumatorilor de produse IT&amp;C se va familiariza cu toate aspectele acestui  domeniu si va adopta noi modalitati de plata Totodata, consumatorii vor deveni  din ce in ce mai pretentiosi si mai selectivi in alegerea ofertei IT&amp;C  potrivite, iar accesul pe piata al unor companii va fi din ce in ce mai  dificil.</i>&quot; Cu totii stim ca piata comertului electronic este una dinamica, si ca ceea ce este valabil azi nu va da rezultatele scontate maine. Totusi ramane intrebarea &quot;Este loc pentru toata lumea pe aceasta piata?&quot;. Raspunsul este nu.</p> <p>Inca de la inceputul anului 2006 am primit semnale clare ca pentru a ramane in piata IT&amp;C este nevoie de o viziune concreta, un target bine stabilit si o echipa eficienta si competenta care sa se afla in spatele succesului. In mai multe conferinte IT de la vremea aceea auzeam des spunandu-se &quot;pregatiti-va afacerile pentru anul 2007, pentru ceea ce inseamna integrarea in UE, numai cativa vor rezista&quot;. Motivele acestor avertismente sunt multiple:</p> <ul>   <li>piata se largeste insa clientii devin pretentiosi (incep sa-si puna increderea in branduri)</li>   <li>specialistii IT migreaza in afara in cautarea unor venituri mai mari o data cu deschiderea granitelor</li>   <li>salariile incep sa aiba un trend ascendent (mai ales in sectorul IT), pentru ca firmele din interior sa isi poata motiva echipele de angajati</li>   <li>se introduc taxe noi combinate cu controalele bazate pe noile reguli</li>   <li>se simte nevoia unor investitii in infrastructura interna (gestiune clienti, comenzi, etc)</li>   <li>exista necesitatea unor certificari in domeniu, de a avea specialisti certificati (solutii brand, servicii it, etc)</li>   <li>companiile sunt nevoite sa-si largeasca orizontul, in caz ca nu au facut-o inca, prin prezenta online</li>   <li>renuntarea la practici de aducere a produselor IT&amp;C pe canale neoficiale (clientii doresc garantii, garantii extinse, etc.)</li> </ul> <p>Acum cateva zile <a href="http://www.omnilogic.ro/index.php?D=7+People">Gabriel Marin</a>, managing director Omnilogic a declarat intr-un comunicat de presa &quot;<i>ne asteptam ca 60% dintre companiile romanesti din sectorul IT&amp;C sa   dispară [...] Este normal sa se întample asa, atata vreme cat piata, la nivel mondial, se   consolideaza. Dar pe masură ce companiile mai putin viabile se pierd pe drum [...]</i>&quot;. Este normal uitandu-ne doar peste sumarul de mai sus, un SMB care abia a intrat pe piata, sau unul care exista de ceva timp insa nu are experienta destula in domeniu nu poate rezista acestui val de necesitati.</p> <p>Din toate punctele enumerate mai sus, as retine in mod special cele legate de echipa de angajati. Fara a face prea multa teorie, este foarte greu sa asamblezi o echipa de specialisti care sa traga in aceeasi directie catre succesul companiei, sau macar catre mentinerea pe linia de plutire. Si nu este o caracteristica specifica doar firmelor mici, sau a start-up-urilor. Un exemplu elocvent de dinamica a angajarilor este eMag care are in jur de 40+ CV-uri depuse online din partea fostilor angajati/actualilor angajati. Aici este si vorba de mentalitatea celor ce aleg sa lucreze in sectorul IT (sau celor ce sunt fortati sa lucreze). <a href="http://www.ghenea.ro/">Marius Ghenea</a> - presedinte si asociat PCFUN, FIT Distribution spunea &quot;<i>E o chestiune de mentalitate sau de (lipsa de) cultura. Tinerii romani considera inca munca un lucru rusinos, ceea ce e ridicol. Singura deviza pe care as pastra-o din perioada comunista este &lt;&lt;munca e bratara de aur&gt;&gt;. Tinerii nostri ar trebui sa invete si ei aceasta lozinca!</i>&quot;.</p> <p><a href="http://blog.emag.ro/author/raduapostolescu/">Radu Apostolescu</a> - director executiv eMag - spunea intr-un interviu in   XtremPC &quot;<i>[...] am dezvoltat un departament de Product Management care reactioneaza rapid la cerintele pietei [...]</i>&quot;, deci iata inca un exemplu de manager ce pune in fata echipa/oamenii. De fapt aceasta este cheia unei afaceri, fie ea IT sau din orice alt domeniu. &quot;Mereu pe primul loc vor fi oamenii, echipa este cea care conteaza si nu valorile individuale&quot; - Olivian Barbu - managing director <a href="http://www.itpromo.ro/prezentare_generala.aspx">VERASYS International</a>.</p> <p>In incheierea acestui articol as dori sa reamintesc inca un motiv destul de important pentru care piata de comert electronic din .ro nu inregistreaza cifrele scontate: plata online. Inca din 2004 exista 2 societati care au promovat direct sau indirect plata prin card online. Cu toate acestea comertul eletronic din Romania sufera la acest capitol din punct de vedere al credibilitatii si educatiei clientului. In momentul de fata nu exista decat o singura companie credibila ce poate oferi servicii de procesare online decente si aceea este GeCAD ePayment. &quot;<i>Principala problema a comertului electronic in Romania este una de incredere si consideram ca derularea unor campanii sustinute de informare dar mai ales posibilitatea efectuarii online a platilor redundante cum ar fi impozitele, diverse facturi si abonamente , vor contribui decisiv la cresterea nivelului de incredere si de acceptare a acestei modalitati de plata</i>&quot; -  <a href="http://www.gecad.com/group/corporate.php">Radu Georgescu</a> - fondator GeCAD</p>