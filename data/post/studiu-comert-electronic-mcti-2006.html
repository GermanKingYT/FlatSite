<p align="justify">Studiul referitor la piata  comertului electronic in Romania, realizat la cererea Ministerului  Comunicatiilor si Tehnologiei Informatiei de catre un grup de analisti  cu experienta in piata de e-commerce, arata ca numai pe primele 10 luni  din acest an, prin magazinele virtuale din Romania s-au realizat  aproximativ 69.000 de tranzactii in valoare de peste 5,8 milioane Euro.</p>

<p align="justify">in  vederea realizarii acestui studiu au fost analizate 1460 de site-uri,  din care 620 de site-uri ale sectorului de turism si alte 840 din  celelalte sectoare de activitate: de la IT&amp;C, flori, articole  pentru copii, incaltaminte, imbracaminte, accesorii auto, arta,  farmaceutice, bijuterii, articole sportive, jucarii, muzica si carte,  si pana la asigurari si servicii financiare. Dintre acestea, doar 84 de  magazine virtuale permit plata online prin card bancar utilizand 3D  Secure (Verified by Visa &amp; MasterCard Secure Code), cel mai ridicat  standard actual&nbsp; in materie de securitate a tranzactiilor pe Internet.  O serie de alte 100 de site-uri folosesc procesatori externi in  sistemul SSL, gen Paypal sau 2checkout.</p>   <p align="justify">&bdquo;<strong><em>Chiar  daca Romania este inca la inceput de drum, interesul pietei este in  crestere dupa cum arata si cifrele evidentiate de acest studiu. Este  insa nevoie ca romanii sa inteleaga ca nu exista riscuri suplimentare  in tranzactionarea pe Internet fata de tranzactionarea in magazinele  traditionale, intrucat sunt utilizate standarde de securitate, identice  cu cele utilizate la nivel international, al caror scop este chiar  prevenirea fraudei online</em></strong>&rdquo;, a declarat Ministrul Zsolt Nagy.</p>    <p align="justify">Studiul  cuprinde o evaluare a pietei de comert electronic din Romania, pentru  fiecare industrie in parte, completata cu studii de caz si cu  rezultatele unui sondaj realizat cu aceasta ocazie. Sunt prezentate  obstacolele existente in momentul de fata in calea dezvoltarii  comertului electronic, precum si propuneri de solutii pentru depasirea  acestora. De asemenea, studiul prezinta cateva instrumente utile &ndash;  analiza comparativa a legislatiei in domeniu si propuneri de  imbunatatire a acestora, un dictionar de termeni specifici, un model de  cod de conduita pentru principalii actori din domeniu, masuri de  protectie impotriva fraudelor, precum si un ghid pentru utilizatorii  serviciilor de comert electronic.</p>   <p align="justify">Desi piata de  comert electronic din Romania este inca la inceput, cu un interes inca  relativ slab conturat, totusi, volumele de business inregistrate deja  nu sunt neglijabile. Cifrele procesatorului RomCard, companie ce a  implementat si opereaza sub standardul 3D Secure in Romania din martie  2004 (cand s-au realizat primele tranzactii online pe magazinele  virtuale autohtone), arata ca numai pe primele 10 luni din acest an,  prin magazinele virtuale din Romania s-au realizat aproximativ 69.000  de tranzactii in valoare de peste 5,8 milioane Euro.</p>   <p align="justify">Volumul  tranzactionat pe Internet este insa mult mai mare deoarece cumparaturi  de pe magazinele virtuale &ndash; inclusiv romanesti - se fac si utilizand  alt standard de securitate decat cel propus de Visa si MasterCard prin  3D Secure: Verified by Visa si respectiv MasterCard Secure Code.</p>   <p align="justify">Conform  datelor RNC (Romanian National Computer Network) la data de 31  octombrie a.c. erau peste 150.000 domenii.ro rezervate. Dintre  site-urile active, mai mult de o mie sunt inregistrate pe zona de  comert electronic. in perioada noiembrie 2005 &ndash; noiembrie 2006, s-a  inregistrat o medie a lansarilor de un magazin virtual la doua zile.</p>   <p align="justify">Studiul  realizat la intiativa MCTI are drept scop evaluarea pietei de comert  electronic din Romania si sprijinirea tuturor celor care doresc sa  dezvolte proiecte in acest sector de activitate: guvern, banci,  asociatii profesionale si patronate, intreprinzatori, etc.</p>   <p align="justify">MCTI  ofera tuturor celor interesati de piata de comert electronic din  Romania varianta integrala a acestui studiu, disponibila pentru  descarcare <a href="http://www.mcti.ro/fileadmin/uploads/tehnologia%20informatiei/studiu_MCTI_comert_electronic.rar">aici.</a></p>    <p align="justify">Sursa: comunicat de presa MCTI</p>